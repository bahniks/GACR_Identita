Většina lidí ve 22 zemích světa má silné obavy o budoucnost naší planety. Nový průzkum uvádí, že více než 70 % chce trestat ty, kteří poškozují přírodu a klima. Pro tyto činy se začíná používat termín ekocida.
"Nový průzkum vedený mezi 22 000 lidmi, pocházejícími především z 19 hlavních ekonomik G20, Evropské unie a Afriky, odhaluje hluboce zakořeněné obavy ze současného stavu planety. Tento postoj veřejnosti se podle výsledků komentovaných Deutsche Welle rozšiřuje i na podporu kriminalizace rozsáhlých ekologických a klimatických škod. Otázka kriminalizace byla v pravidelné studii Global Commons Survey otevřena vůbec poprvé, podporuje jí 72 % respondentů.
69 % si myslí, že Země je blízko bodu zlomu v oblasti klimatu a přírody a jenom 13 % je skeptických vůči poznatkům o změně klimatu. Autoři průzkumu považují výsledky za „silný mandát“ pro politickou a ekonomickou transformaci nutnou k ochraně přírody a klimatu. 
Větší strach ze změny klimatu mají lidé z rozvíjejících se ekonomik. „Pokud žijete v Mexiku, Brazílii, Indii, Číně, Indonésii nebo Jižní Africe, čelíte větším osobním environmentálním a klimatickým rizikům a více se zajímáte o stav planety,“ uvedl analytik Owen Gaffney.
V bodu zlomu
Klíčovou otázkou v průzkumu bylo, zda se Země nachází blízko environmentálních ‚bodů zlomu‘, kdy se klima nebo příroda, jako jsou deštné pralesy nebo ledovce, mohou náhle proměnit nebo zda bude obtížnější je v budoucnu stabilizovat. S tímto tvrzením rozhodně souhlasilo 86 % Keňanů účastnících se výzkumu, přičemž Indonésie, Mexiko a Brazílie nezůstaly pozadu.
Navzdory silnému přijetí obnovitelných zdrojů energie a zelené politiky mělo nejvyšší počet respondentů, kteří se „neangažovali“ pokud jde o stav životního prostředí a potřebu politických změn Německo. To může podle Gaffreyho také souviset s nedávným vzestupem klimaskeptické krajní pravice v zemi a nedůvěrou ve vládu.
Právní rámec
Nejpřekvapivějším výsledkem letošního Global Commons Survey byla silná touha kriminalizovat ty, kteří způsobují vážné škody na přírodě a klimatu. Některé vlády již přijímají zákony proti nejextrémnějším ekologickým zločinům, které označovány jako ekocida. Termín je odvozen od slova genocida, označující zločin proti lidskosti.
V Belgii byla ekocida uznána jako federální zločin na začátku letošního roku, ve Francii mohou být pachatelé uvězněni až na deset let. Podobné zákony byly navrženy v Brazílii, Itálii, Mexiku, Nizozemsku, Peru a Skotsku. 
Nová směrnice Evropské unie o ekologické kriminalitě se zaměřuje na poškozování přírody a zahrnuje zločiny srovnatelné s ekocidou. Tlak na legislativu byl z velké části řízen poptávkou občanské společnosti. Veřejnost si je podle výsledků průzkumu vědoma, že nejtěžší formy ničení životního prostředí škodí všem. 
Konečným legislativním cílem je zahrnutí ekocid do Římského statutu Mezinárodního trestního soudu, což zajistí, že hromadné ničení životního prostředí bude považováno za závažný mezinárodní zločin. 
Aktivisté z organizace Stop Ecocide uvádějí, že nejlepším odstrašujícím příkladem pro škody na životním prostředí by bylo vytvoření osobní trestní odpovědnosti pro manažery s rozhodovací pravomocí."