"Loňský rok byl naší planetu náročný, nejen z posledního klimatického summitu vyplynulo dost špatných zpráv. Přesto je nad čím se radovat, nastalo několik významných pozitivních událostí.
Reportéři BBC shrnuli několik mimořádných průlomů v oblasti klimatu a přírody do přehledu, který může přesvědčit i velkého pesimistu o tom, že na tom svět není zase tak špatně. Posuďte sami.
Konec uhlí v Británii
Spojené království uzavřelo v roce 2024 svou poslední uhelnou elektrárnu. Byl to symbolický okamžik, protože právě Velká Británie byla první zemí na světě, která používala uhlí k výrobě energie. 30. září ztichly turbíny elektrárny Ratcliffe-on-Soar v Nottinghamshire. Areál projde dvouletým procesem vyřazení z provozu a demolice. Není jasné, co bude na místě dál, jedním z nápadů je vznik úložiště baterií.
Nárůst zelené energie
Obnovitelné zdroje energie po celém světě rychle rostou. V USA dosáhla výroba větrné energie v dubnu rekordu a překonala výrobu uhelnou. Mezinárodní energetická agentura (IEA) očekává, že svět do roku 2030 přidá 5 500 GW kapacity obnovitelné energie a že globální kapacita obnovitelných zdrojů vzroste 2,7krát ve srovnání s rokem 2022. Lví podíl na tomto růstu má Čína. Podle předpovědi IEA bude tento asijský gigant do roku 2030 vyrábět nejméně polovinu kumulativní kapacity obnovitelné elektřiny.
Hora má práva
V roce 2021 vydala ekvádorská vláda přelomové rozhodnutí, v němž uvedla, že těžba v jejím lese Los Cedros porušuje práva přírody a znečištění poškodilo práva řeky Machangara, která protéká hlavním městem Quito. Na Novém Zélandu byly vrcholy národního parku Egmont – přejmenované na Te Papakura a Taranaki – uznány za pohoří předků a společně se staly právnickou osobou známou jako Te Kāhui Tupua. V Brazílii získala právní subjektivitu část oceánu, pobřežní město Linhares mu udělilo právo na existenci, regeneraci a obnovu. Vůdci pacifických domorodých obyvatel uznali velryby a delfíny oficiálně uznané jako „právnické osoby“ . Hranice práva se tak posunují k dříve nepředstavitelným hranicím.
Nová ochrana oceánů
Severní Atlantik má novou chráněnou mořskou oblast okolo souostroví Azory. Je největší v regionu a bude pokrývat 30 % vod kolem portugalského souostroví. Polovina z 287 000 km čtverečních chráněné oblasti bude plně chráněna, bez rybolovu nebo těžby přírodních zdrojů. Podle zprávy Bloomberg Philanthropies Ocean Initiative je účinně chráněno pouze 2,8 % světových oceánů.
Odlesňování Amazonie klesá
Odlesňování v brazilské Amazonii kleslo v roce 2024 na devítileté minimum a během 12 měsíců do července kleslo o více než 30 %. Přesto bylo zničeno zhruba 6 288 km čtverečních deštného pralesa, což je oblast větší než rozloha amerického státu Delaware. Odlesňování kleslo navzdory skutečnosti, že požáry v brazilské Amazonii se ve stejném časovém období po historickém suchu zvýšily téměř 18krát.
Ochranná opatření fungují
Rozsáhlý přezkum iniciativ na ochranu přírody uvádí, že různá ochranná opatření jsou při zpomalování nebo zvrácení ztráty biologické rozmanitosti skutečně účinné. Vědci přezkoumali 665 ochranných opatření po celém světě a zjistili, že pozitivní účinek nastal ve dvou ze tří případů. Jedním z příkladů je iniciativa Altyn Dala Conservation Initiative, která v Kazachstánu pracovala na záchraně kriticky ohrožené antilopy Saiga před vyhynutím. Projekt využíval monitorování, označování a ochrany a obnovy stanovišť druhu, který v roce 2003 čítal pouhých 20 000 kusů. Dnes se po stepi potuluje 2,86 milionu antilop a druh byl přesunut vyňat ze seznamu kriticky ohrožených zvířat.
Domorodí obyvatelé
Kalifornští Indiáni z kmene Juroků po několika desetiletích konečně slavili úspěch svých ochranářských aktivit. Po více než sto letech byly v povodí řeky Klamath v Oregonu dále proti proudu spatřeni lososi. V srpnu byla totiž jako následek snažení ekologů a místních odstraněna poslední ze čtyř přehrad. Jurokové očekávali, že lososům bude trvat měsíce, než se vrátí do horních úseků řeky, ale už v říjnu byli lososi spatřeni v jejích oregonských přítocích.  "